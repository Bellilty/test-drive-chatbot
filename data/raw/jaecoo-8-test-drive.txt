{
  "url": "https://www.auto.co.il/articles/test-drives/road-tests/jaecoo-8-test-drive/",
  "title": "ג'אקו 8: מבחן דרכים",
  "paragraphs": [
    "אחרי המפגש עם התאום שלו לבית צ'רי, מגיע גם הג'אקו 8 להניח על השולחן קרוסאובר נדיב מידות, מרובה מושבים, עתיר סוסים, משופע בטווח ומתומחר בנועזות. ומה בתכל'ס?",
    "אחרי המפגש עם התאום שלו לבית צ'רי, מגיע גם הג'אקו 8 להניח על השולחן קרוסאובר נדיב מידות, מרובה מושבים, עתיר סוסים, משופע בטווח ומתומחר בנועזות. ומה בתכל'ס?",
    "ג'אקו 8 הוא קרוסאובר פלאג-אין גדול עם 7 מושבים, אבזור עשיר במיוחד וביצועים חזקים מאוד הודות לשלושה מנועים חשמליים וטווח חשמלי רשמי של 134 ק\"מ. הוא מציע נוחות נסיעה טובה מהצפוי וכושר האצה מרשים, אך סובל מתפעול מסורבל, משקל גבוה ונטייה להתעייף כשהסוללה כמעט ריקה. ביחס למחיר, הוא מעניק מקסימום כוח ואבזור לשקל, אך לא חוויית שימוש מהטובות בקבוצה.",
    "אתם יושבים? כי השורות הבאות יבלבלו אתכם: ל ג'אקו 8 , יש אח תאום מבית צ'רי, קוראים לו 9 גם לו 7 מקומות. שם הוא נמצא מעל ה-8 פרו שיש לו 7 מקומות, לג'אקו אין רכב 7 מקומות חוץ מה-8 שממוקם מעל ה-7 ומתחרה ב-9 פרו.",
    "הסתבכתם? ברוכים הבאים לעולם המותגים המבלבל של צ'רי. אגב, לשניהם יש מותג אח נוסף בשם אומודה שבדרך לכאן רק כדי שיהיה קצת יותר מעניין. ולמה כל הסודוקו הסיני הזה? כדי להבהיר נקודה חשובה מאוד. למעט מקרים יוצאי דופן, בהם מותג נשען על דגם אחד מצליח מאוד, כדי להיות שחקן מרכזי דגם אחד לא מספיק. זה עניין של קליעה למגוון קהלים, זה עניין של היצע המתפרש על טווח מחירים, זה גם עניין פסיכולוגי. כאשר לקוח נכנס לחנות וכל המבחר הוא מוצר אחד בגוונים שונים, זה לא אותו אפקט כמו לפסוע לאולם תצוגה משובץ דגמים.",
    "וכאשר תעשיית הרכב של סין רוצה לפרוץ החוצה, יותר מכל רכיב אחד בבניית המותג שלה, היא רוצה את האפקט, היא רוצה את הלקוח שיפסע לאולם התצוגה ויגיד \"אוהו, זה רציני העסק הזה\".",
    "הצטרפו לווטסאפ של אוטו, כל העדכונים בזמן אמת",
    "צילום: קינן כהן",
    "בעוד למותג צ'רי היה בין שאר הדגמים, כלי משחק משמעותי מאוד על הלוח בשם טיגו 8 פרו שאפשר לה לאגף מלמטה את גזרת המחירים של קטגוריית 7 המושבים. בג'אקו, למרות שהדגם קיים כבר מ-2023, נאלצו לשחק מזה זמן רב עם דגם אחד - ג'אקו 7 , הוא רשם מסירות נאות (גם לציי רכב, גם במסלולי 0 ק\"מ, אבל גם לפרטיים בעיקר בגרסת הפלאג אין), אבל עדיין לא מילא את הפונקציה הזו אצל היבואנית. על הצורך הזה, לפחות חלקית ינסה לענות הג'אקו 8. לגבי הצורך, כי יש לו הנעת פלאג אין ו-7 מושבים. לגבי החלקית, כי בעוד ההצעה של צ'רי לרכב 7 מושבים עם הטיגו 8 פרו מתחילה ב-200 אלף שקלים, הוא יקר יותר.",
    "צילום: קינן כהן",
    "הוא יקר יותר וגדול יותר, עם 482 ס\"מ לאורך, 193 ס\"מ לרוחב וגובה של 171 ס\"מ מדובר ברכב בולט מאוד ונוכח מאוד. בסיס הגלגלים של 282 אמור לטפל גם במרווח מתקבל על הדעת לשני יושבי השורה השלישית. מרווח הגחון הוא 18 ס\"מ ויש סיבה לאזכור הזה, נגיע לכך בהמשך. מבחינת מטען, הוא יעמיד 200 ליטרים במילוי עד התקרה בשימוש בכל המושבים ו-738 ליטרים בקיפול שורת המושבים השלישית. כל הכבודה הזו רושמת 2.26 טון.",
    "הצטרפו לווטסאפ של אוטו, כל העדכונים בזמן אמת",
    "על ההנעה יחידה זהה לזו של צ'רי טיגו 9 פרו . מנוע בנזין 1.5 ליטרים (143 כ\"ס) עם תיבת שלושה הילוכים אוטומטית, ושלושה מנועים חשמליים. שניים קדמיים (102 ו-122 כ\"ס) ואחד אחורי (238 כ\"ס). נתון ההספק הכולל לא נמסר, אולם בהנחה שהוא זהה לצ'רי סביר להניח שגם פה יש סדר גודל של 430 סוסים. ההנעה היא כמובן כפולה והביצועים הם 5.8 שניות ל-100 קמ\"ש והמהירות מוגבלת ל-180 קמ\"ש.",
    "את החשמל מספקת סוללת 34.46 קוט\"ש, היצרנית מצהירה על טווח חשמלי רשמי של 134 ק\"מ. הטעינה שלה יכולה להיעשות מעמדה מהירה (DC) בהספק של עד 70 קילוואט. או מעמדת AC שם ההספק הוא 6.6 קילוואט ועם חיבור חד פאזי מדובר באירוע של כ-9-10 שעות בחיבור תלת פאזי 32 אמפר יתקצר האירוע משמעותית לכ-5.5 שעות.",
    "צילום: קינן כהן",
    "לדגם שתי רמות גימור לקשרי הינה גרסת הכניסה ולימיטד היא הבכירה. אנחנו נמצאים בראשונה ועיקרי האבזור בה הן כלהלן: חישוקי 20 אינץ' עם גומי במידות 245 וחתך 50. בתוך הרכב שני מסכי 12.3 אינץ', ללוח המחוונים ולמולטימדיה. עליה יש גם קישוריות אנדרואיד ואפל אלחוטי, טעינה אלחוטית, הנעה מרחוק עם מפתח חכם, בקרת אקלים מפוצלת עם יציאות לשורה השנייה, מתלים אדפטיביים, מושבי עור טבעוניים, עם אוורור וחימום גם בשורת המושבים השנייה, כיוון חשמלי לנהג ולנוסע, זה של הנהג נע אוטומטית לאחור בכניסה קירור וחימום במשענת היד, גג פנורמי, דלת תא מטען חשמלית וזה ממשיך עוד הרבה. הערת אגב, תוך כדי הרשימה עצרתי לוודא שאני עדיין במפרט של גרסת הכניסה כן?",
    "מערכות הבטיחות המתקדמות כוללות בקרת שיוט אדפטיבית, בלימה אוטונומית, ניטור \"שטח מת\", תיקון סטייה מנתיב, התרעת התנגשות מאחור, ניטור נהג, תזכורת למניעת שכחת ילדים, זיהוי תמרורים ועוד.",
    "צילום: קינן כהן",
    "מחירים: גרסת המבחן עולה 230 אלף שקלים, בעוד רמת הגימור לימיטד שתוסיף חופן אבזור דוגמת מושבים מעור נאפה, תצוגה עילית ועוד תעלה 255 אלף שקלים. האחריות לרכב היא ל-6 שנים, לסוללה 8 שנים ועד 150 אלף ק\"מ בשני המקרים.",
    "איפה זה שם אותו ביחס לתחרות? כדרכם של הסינים, כאשר זה מגיע לממדים ואבזור לשקל, המתחרות מאירופה, יפן וקוראיה נראות כמו מי שהתייצב לקרב אקדחים עם חטיף קוקוס. מיצובישי אאוטלנדר , סקודה קודיאק , ניסאן אקסטרייל , פיגו 5008 וגם KGM רקסטון בעיקר יהיו נבוכים מאוד לנוכח ההספק והאבזור של הג'אקו. מה שמשאיר אותו בתחרות בעיקר מול אחיו הצ'רי 9 פרו ובנטרול צורך ב-7 מושבים, אפשר גם לכלול את לינק אנד קו 08 .",
    "הצטרפו לווטסאפ של אוטו, כל העדכונים בזמן אמת",
    "צילום: קינן כהן",
    "אולי בצבע אחר המראה החיצוני שלו בולט יותר. אבל השחור של מכונית המבחן רק העצימה את המראה הגנרי מאוד של הג'אקו 8. כן, הגריל מפלצתי, בגודלו ובנוכחות שלו. העיר מי שהעיר שאם מכסים את הפסים שלו, זו חזית של אודי. שאר הגוף שונה מהקווים דמויי הלנד רובר (אם ממצמצים מול השמש) של ה-7 וה-5.",
    "הסידור בתא הנוסעים מכניס תחושת עושר באיכות החומרים, בעיצוב, במרווח ושפע האבזור בירידה לפרטים של כיוון גימור העץ האפור. משם, זה פחות מרשים. למעט פקדים כמו בורר מצבי הנהיגה, גלגלת עוצמת השמע וכמה כפתורי מגע - הכל מתופעל מהמסך. אלו הפיזיים לא מרשימים הרבה יותר, יש מנגנון נעילה שאמור למנוע לחיצה מקרית ובפועל גורם ללחיצה שוב ושוב. הם נמצאים במקום שממש דורש לסובב את הראש 90 מעלות מכיוון הנסיעה. כל היופי הזה כמובן נמצא על פלסטיק שחור מבריק. שאר התפעול, מהמסך, אז תתכוננו לחיטוט תפריטים של אישור פרטני בביטול מערכות הבטיחות (שמאוד מציקות), בשינוי עוצמת הרגנרציה, מזגן. ואם אתם משקפים את הטלפון, תוסיפו עוד שתי לחיצות לכל פעילות.",
    "אני לא מצאתי את תנוחת הנהיגה כטובה במיוחד, ההגה נמוך מדי גם במצבו הגבוה, הכיסא גבוה מדי גם במצבו הנמוך. לפחות הראות החוצה טובה מבעד לחלונות. גרועה דרך המראה האחורית שמשענות הראש בשורה השנייה חוסמות אותה.",
    "צילום: קינן כהן",
    "שורת המושבים השנייה שנעה על מסילה, פשוט מצוינת מבחינת קלות הכניסה, מרווח הרגליים והראש. יש גם  יציאות מיזוג וטעינה, חימום ואוורור כולל יציאות מיזוג בקורות האמצע. בשורה השלישית בסך הכל בסדר, לא יותר, מהכניסה אליה ועד ההתאמה לילדים קטנים מאוד.",
    "בתא המטען לא תמצאו הרבה מקום כאשר כל המושבים בשימוש, מתחת הלא הרבה מקום הזה לא תמצאו גלגל חלופי ומעליו לא תמצאו כיסוי לתא. אם תקפלו את המושבים, אז יש רצפה שטוחה ו-738 ליטרים ענקיים של נפח אחסנה.",
    "צילום: קינן כהן",
    "עם זמינות כוח מיידית של המנועים החשמליים ל ג'אקו 8 אין בעיה להיות מהיר וגם מהיר מאוד גם בלי סיוע ממנוע הבנזין. למעשה הוא חזק מספיק שדווקא נהיגה במצב החיסכון תהייה הנעימה יותר מבחינת אספקת הכוח. במעבר להנעה משולבת של מנוע הבנזין והמנוע החשמלי מקבלים כבר כלי מהיר מאוד, מהיר באופן לא רגיל לרכב 7 מושבים שאינו ממותג יוקרה עם יומרה ספורטיבית.",
    "כמו בצ'רי טיגו 9 פרו, גם בו נתקלנו במצב בו עם הגעה לרף התחתון של הסוללה, העומד על כ-11% הרכב עובר למצב זחילה. שם את 143 הסוסים של מנוע ה-1.5 ליטר הוא מחלק בין הנעת הרכב דרך תיבת 3 הילוכים ארוכים לבין טעינה שלו. הוא דורש התאוששות לפני חזרה לרמת הביצועים הרגילה וזה עוד עם נהג בודד. לדברי היבואנית, עדכון תוכנה שלא מאפשר לרכב להגיע למצב ריקון סוללה כזה מבוצע בימים אלו. הנושא ייבחן ונעדכן לגביו בעתיד.",
    "הצטרפו לווטסאפ של אוטו, כל העדכונים בזמן אמת",
    "צילום: קינן כהן",
    "בנוגע לטווח, זה המוצהר של הרכב עומד על 134 ק\"מ. אני הגעתי ל-115 לפני שמנוע הבנזין התערב באיזור 16% סוללה. ואלו 115 ק\"מ של כביש מהיר, הררי ומפותל. תנאי נהיגה מקלים יותר יעזרו פה.",
    "את הצריכה המדויקת קשה לומר שכן גם אצלו יש את הבעיה של מחשב דרך המציג את הצריכה ב-50 הק\"מ האחרונים בלבד. כלומר, מה שתקבלו הוא סדרה אקראית למדי של מספרים שלא אומרים במדויק כמה דלק צרכתם.",
    "אם אתם טוענים את הרכב על בסיס קבוע כמעט ולא תצטרכו לתדלק בשימוש סביר. בבדיקה של הצריכה הממוצעת אצלנו במבחן היא עמדה על 15.6 ק\"מ לליטר. דומה מאוד לנתון של הצ'רי, מובן לגמרי לאור המסלול הזהה אותם הם עברו.",
    "לאור הדמיון לצ'רי טיגו 9 פרו, הופתעתי מאוד לגלות שנוחות הנסיעה של ה ג'אקו 8 עדיפה משמעותית. בין אם אלו הבולמים האדפטיביים, כיול מוצלח יותר של המתלים, או שימוש ברכיבים עדיפים (ג'אקו ממוקמת מעט יותר גבוה בהיררכיית המותגים) – זה עובד טוב יותר. הוא פחות נוקשה וזה משפר את החיים בכבישים שבורים ועל מהמורות. ובמהירות גבוהה יותר הוא עדיין מרוסן. מי שמפריעים הם הצמיגים, מיתון של החתך היה משפר את המצב משמעותית גם בנושא בידוד הרעשים שטוב באופן כללי אבל מכניס רעשי כביש במהירות גבוהה.",
    "התנהגות הכביש שלו סבירה לרכב מסוגו. הוא רוכן, ולא ממש מדויק בכניסה לפניה. אבל שוב, ביחס לטיגו 9 פרו המצב הרבה יותר טוב. העברת הכוח לגלגים נעשית בצורה מבוקרת יותר. וכמו שכתבנו שם, זה לא כי צריך, כדאי, או כיף לנהוג אותם מהר, זה כי תמרון חירום בנהיגה, גם הוא עניין של יכולת דינאמית.",
    "זוכרים שאמרנו שיש לו מרווח גחון של 18 ס\"מ? אז בג'אקו ממש מבליטים את זה שיש לו מצב שטח ודיפרנציאל אחורי ננעל. אז ירדתי איתו למעבדת השטח. על שבילים הוא הסתדר מצוין. ובמצב השטח הוא הפתיע עם פעולת בקרת משיכה מוצלחת. גם הנעילה האחורית (אלקטרונית), משכה אותו יפה ממצב של גלגל מתנופף באוויר. אבל שלא תעלה לכם הפודרה לראש. עם צמיגי כביש זוויות גישה ונטישה מגוחכות ובלי גלגל חלופי – DON'T. הוא לא רכב שטח, הוא לא מיועד לזה, זה ייגמר בבכי שלכם ופחח צוחק.",
    "צילום: קינן כהן",
    "הצטרפו לווטסאפ של אוטו, כל העדכונים בזמן אמת",
    "אם מישהו ישאל אותי איזה רכב 7 מושבים בתקציב הזה של בין 230 ל-255 אלף שקלים יעניק לו מקסימום חיסכון, אבזור וביצועים ואת התמורה הטובה ביותר – ג'אקו 8 יהיה התשובה שלי. \n\nאבל האם הוא רכב 7 מושבים הכי שלם בסכום הזה? עבור ניסיון ראשון של יצרנית צעירה יחסית, הוא יישום מדהים של מערכת הנעה וביצועים ושימושיות. אבל הטכנולוגיה המרשימה לא מחפה על פערים, בין השאר בהנדסת האנוש. פגשנו חוויות שימוש עדיפות ממנו בכלי רכב אחרים, אך אלו, יקרים ממנו משמעותית.",
    "צילום: קינן כהן",
    "כן. הג'אקו 8 מציע תצורת 7 מושבים, עם שורה שנייה נעה על מסילה ושורה שלישית המתאימה בעיקר לילדים. הוא מהווה את דגם ה-7 מושבים היחיד של ג'אקו מעל ה-7.",
    "הוא אחד הגדולים בקטגוריה: 482 ס\"מ אורך, 193 ס\"מ רוחב, 171 ס\"מ גובה, ובסיס גלגלים 282 ס\"מ. מדובר ברכב בולט מאוד בנוכחותו וגם כבד - 2.26 טון.",
    "מרשימים מאוד לרכב 7 מושבים: 5.8 שניות ל-100 קמ\"ש, הנעה כפולה ושלושה מנועים חשמליים שמעניקים זמינות כוח גבוהה. עם שילוב מנוע הבנזין הוא הופך למהיר במיוחד ביחס לקטגוריה.",
    "הטווח הרשמי הוא 134 ק\"מ. במבחן התקבלו 115 ק\"מ בנהיגה מאומצת יחסית (כביש מהיר והררי). בתנאים רגועים צפוי נתון גבוה יותר.",
    "בטעינה מהירה (DC) עם יכולת לטעינה של עד 70 קילוואט הוא מהיר יחסית. בטעינה ביתית (AC) הוא ינוע בין 5.5 שעות בתלת פאזי. או כ-9.5 שעות בשקע חד פאזי.",
    "מאוד — אפילו בגרסת הכניסה: חישוקי 20 אינץ', שני מסכי 12.3 אינץ', מושבי עור טבעוניים עם חימום/אוורור (גם מאחור), מתלים אדפטיביים, גג פנורמי, טעינה אלחוטית, הנעה מרחוק, דלת תא מטען חשמלית ועוד. הציוד נדיב בצורה חריגה לקטגוריה.",
    "כן. רוב התפעול מתבצע דרך המסך, והכפתורים הפיזיים המעטים מסורבלים. בנוסף תנוחת הנהיגה והראות החוצה פחות מוצלחת",
    "מפתיעה לטובה. לעומת הצ'רי טיגו 9 פרו - ממנו הוא נגזר טכנית - הג'אקו 8 נוח משמעותית בזכות כיול מתלים מוצלח ובולמים אדפטיביים. החיסרון: רעשי כביש במהירות גבוהה בגלל הצמיגים.",
    "לא באמת. למרות שיש מצב שטח, בקרת אחיזה טובה ודיפרנציאל אחורי ננעל, הצמיגים, זוויות הגישה והיעדר גלגל רזרבי מגבילים אותו. שבילים קלים - בהחלט. שטח אמיתי - לא.",
    "אם אתם מחפשים מקסימום ביצועים, אבזור וטווח חשמלי לשקל - כן, הוא אולי המשתלם ביותר בקבוצת 230–255 אלף ש\"ח. אם חוויית שימוש, איכות תפעול וארגונומיה חשובות לכם, יש מתחרים טובים יותר, גם אם פחות נוצצים טכנולוגית ויקרים ממנו.",
    "לידיעתך: באתר זה נעשה שימוש בקבצי Cookies ובכלים דומים כדי לספק לך חווית גלישה המותאמת ומבוססת על נתוני הגלישה שלך באתר. המשך הגלישה באתר מהווה הסכמתך לשימושים אלו על-פי לתנאי השימוש ומדיניות הפרטיות ."
  ]
}