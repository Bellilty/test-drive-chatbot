{
  "url": "https://www.auto.co.il/articles/test-drives/road-tests/lynk-and-co-08-test-drive/",
  "title": "לינק אנד קו 08: מבחן דרך",
  "paragraphs": [
    "הוא לא הראשון להציע ממדים נדיבים, אבזור מצוין ואיכות חומרים טובה מאוד. אבל ללינק אנד קו 08 יש בונוס אחד בולט ואחד מפתיע שהופך אותו לראוי במיוחד",
    "הוא לא הראשון להציע ממדים נדיבים, אבזור מצוין ואיכות חומרים טובה מאוד. אבל ללינק אנד קו 08 יש בונוס אחד בולט ואחד מפתיע שהופך אותו לראוי במיוחד",
    "לינק אנד קו 08 מציג גישה אירופית מובהקת בתוך שיטפון הדגמים הסיניים: עיצוב בוגר, איכות חומרים גבוהה מאוד, מרווח מצוין ואבזור עשיר במיוחד. יחידת ההנעה הפלאג-אין מספקת 350 כ\"ס וטווח חשמלי נדיר של כ־200 ק\"מ. הנדסת האנוש פחות מוצלחת, אך נוחות הנסיעה, הביצועים והתמורה למחיר מציבים אותו כאחת האלטרנטיבות המרשימות בקטגוריה.",
    "בתוך שטף הדגמים הסיניים שנחתו פה בשנים האחרונות ועדיין נוחתים פה, קל מאוד להתייחס לכולם כאל \"המכוניות הסיניות\". קל, אבל לא נכון, כי כמו יצרניות אירופיות או יפניות שנמצאות במקומות אחרים מאוד ברמת התכנון, הביצוע, המוצר והמיצוב, כך גם באלו שמגיעים מסין. כי גם בתוך כל ההיצע הזה שמבלבל אפילו אותנו, יש כאלו ויש כאלו שהן בהחלט \"עוד סינית\" ויש אחרות לגמרי. ולינק אנד קו בכלל כיצרנית ולניק אנד קו 08 בפרט הוא דוגמה מצוינת לכך.",
    "הצטרפו לווטסאפ של אוטו, כל העדכונים בזמן אמת",
    "אפשר להתחיל את הסיפור שלו בכך שהמותג עצמו, נולד בסין, אבל עם אוריינטציה אירופית מובהקת. כלומר, לא מוצר לשוק הסיני שמיוצא אלא תוצר שהחברה האם שלו ג'ילי, היא גם בעלת הבית של וולוו ופולסטאר ומרכז הפיתוח של lynk&co שוכן בשוודיה ממש בשכנות לזה של וולוו.",
    "ה-08 הוא דגם הפלאג אין הגדול ביותר של היצרנית הזו בישראל כרגע, הוא מצטרף ל לינק אנד קו 01 שגם הוא עם הנעת פלאג אין ול לינק אנד קו 02 החשמלי. מבחינת הקטגוריה והמתחרים, מדובר ברכב שמשחק כמעט על כל המגרש של הקרוסאוברים בינוניים פלוס. כלומר, אלו שמעל מימדי יונדאי טוסון למשל. וזה אומר שלמרות שהוא אינו בעל 7 מושבים, הוא יכול להיות אלטרנטיבה במחיר ל סקודה קודיאק בעל מנוע הבנזין, או הגרסאות היקרות של BYD סיל U בתחום הפלאג אין ובמקבילים אליו לגודל ג'אקו 8 ו צ'רי טיגו 9 פרו – שניהם עם הנעת פלאג אין.",
    "צילום: קינן כהן",
    "אמרנו שהוא מעל ממדי הקרוסואברים הבינוניים. אז הנה המספרים; באורך של 481 ס\"מ, רוחב של 193 ס\"מ, גובה של 174 ס\"מ ובסיס גלגלים של 285 (!) ס\"מ הוא לא רק גדול מהם, הוא מהנדיבים במידותיו גם בקבוצה שלו. גם תא המטען שלו עם 545 ליטרים, מותיר אותו ביתרון מול חלק מהמתחרים.",
    "על ההנעה, שילוב של מנוע בנזין ושני מנועים חשמליים והנעה קדמית. מנוע הבנזין עם 139 כ\"ס ויחד עם שני המנועים החשמליים (אחד להנעה, השני גנרטור) ההספק המשולב הוא 350 כ\"ס ו-59.1 קג\"מ. לצד הנעה ישירה של המנוע החשמלי יש לרכב תיבת שלושה הילוכים פלנטרית. הרעיון המסדר פה הוא של שימוש מקסימלי במנועים החשמליים בטווח המהירות הנמוך, שם יעילותם גבוהה ויעילות מנוע הבנזין פחות טובה, לעומת זאת במהירות גבוהה כאשר הניצולת של מנוע הבנזין עדיפה על המנועים החשמליים, הוא זה שמניע את המכונית לצד תמיכה בטעינה מחדש של הסוללה.",
    "מכיוון שמדובר ברכב פלאג אין ומכיוון שגם שם הטווח החשמלי הוא רכיב חשוב ומשמעותי, יש לו סוללה נדיבת קיבולת של 39.6 קוט\"ש. המשמעות היא טווח מוצהר של 200 ק\"מ. בהחלט הסמן הימני-קיצוני של טווחי פלאג אין. נחזור לכך בהמשך.",
    "צילום: קינן כהן",
    "הצטרפו לווטסאפ של אוטו, כל העדכונים בזמן אמת",
    "ל-08 שתי רמות גימור, PRO הינה גרסת הכניסה ואנחנו נמצאים ברמת הגימור הגבוהה של ה-08, ה-HALO, המאוד מאובזרת. את הפירוט תוכלו לקרוא בקטלוג הרכב באתר אוטו, אבל בואו נעבור על הדברים יוצאי הדופן. יש כאן תאורת לד מטריקס, מראות צד עם הטייה אוטומטית בנסיעה לאחור, חלון שמש פנורמי עם וילון חשמלי, עור נאפה למושבים עם 12 כיוונים לנהג ו-10 לנוסע, אוורור, חימום ועיסוי למושבים, בקרת אקלים עם שלושה איזורים, מערכת טיהור אוויר, מסך 15.4 אינץ', מערכת של הרמן קרדון עם 23 רמקולים וזה כשאנחנו לא בפירוט המלא כן?",
    "מערכות הבטיחות כוללות בלימה אוטונומית, בקרת שיוט אדפטיבית, התרעת תנועה חוצה מאחור, תיקון סטייה מנתיב, ניטור \"שטח מת\", התרעה למניעת שכחת ילדים ואם חיברתם עגלה שהוא יכול לגרור עד 1.6 טון – גם מערכת ייצוב אוטומטית עבורה. הוא עם ציון 7 מתוך 8 בדירוג משרד התחבורה ו-5 כוכבים במבחן הריסוק האירופי.",
    "טווח המחירים של ה לינק אנד קו 08 מתחיל ב-230 אלף שקלים לרמות הגימור \"PRO\" המאובזרת ו-250 אלף שקלים לרמת הגימור \"HALO\" המאובזרת מאוד. האחריות לרכב היא ל-5 שנים או 150 אלף ק\"מ. הסוללה עם 8 שנים או 200 אלף ק\"מ. שגרת הטיפולים, אחת לשנה או 20 אלף ק\"מ.",
    "צילום: קינן כהן",
    "העיצוב החיצוני \"היי-טקי\", מבלי להיגרר למראה מצועצע וגימיקי. יש בהופעה שלו נוכחות בוגרת ומאופקת, כמעט אירופית. יצוינו כמה אלמנטים מושכי תשומת לב, ועדיין מוקפדים; יחידות התאורה עם הטקסטורה דמוית הקרח, העיטורים השחורים בדופן שמובילים למראות הצד, הספוילר האחורי ותאורת הזנב הייחודית. או בפלצנית מדוברת של מעצבים \"חתימת תאורה\".",
    "תא הנוסעים ב לינק אנד קו 08 במראה מינימליסטי ונקי מאוד. גם פה עם נגיעות קטנות ומחשבה על רכיבי עיצוב שמוציאים אותו מהתבניות הרגילות. בין השאר גימורי הנחושת שמשובצים סביב פקדים וכפתורים בתא.",
    "איכות ההרכבה טובה מאוד. לגבי איכות החומרים, פה יש איזו ערבוביה לא ברורה. מצד אחד בכל מקום אליו מגיעות הידיים, יש חומרים נעימים מאוד, אפילו מיוחדים כמו הדיפון בחלק העליון של הדלת, גומי שמזכיר בהטבעה ובתחושה שלו כדורסל. מצד שני מקו הברכיים ומטה וכל המשטח מאחורי לוח המחוונים הוא פלסטיקה נוקשה ופשוטה מאוד.",
    "צילום: קינן כהן",
    "לגבי הנדסת האנוש, דיברנו על זה שלינק אנד קו באופן כללי וה-08 עצמו הוא לא כמו כל הסינים? אז פה בהנדסת האנוש הוא סובל מלא מעט תקלות הנדסת האנוש שלהן. נתחיל בטוב, המסך הגדול מנצל את המטראז' שלו כדי להציג אייקונים גדולים וברורים. אבל הוא צריך לעשות את זה כי כל פעולה ואנחנו מדברים על כ-ל פעולה כרוכה בתפעול מהמסך. פתיחה של גג השמש, כיוון יציאות המיזוג, המראות וההגה, עוצמת השמע, פתיחת תא הכפפות, מצבי נהיגה, תאורה – זה המון על הגבול היותר מדי. את חלקם אפשר להפעיל מקיצורי הדרך באמצעות תפריט ש\"נמשך\" מהחלק העליון. אלא אם כן אתם עושים שימוש בצימוד הנייד ואז תצטרכו בכל מקרה לצאת לתפריט הראשי.",
    "הסידור של סביבת הנהג ב\"קומות\" ומפלסים מעניקה תחושת מרווח יחד עם קו החלון הקדמי הנמוך יחסית, שגם תורם לראות החוצה. למרות שיש בו קונסולה מרכזית רחבה מאוד, בזכות המימדים הנדיבים, היא לא \"סוגרת\" על הנהג. כלומר, זו לא רק תחושה, אלא גם מרווח מעשי מצוין.",
    "הצטרפו לווטסאפ של אוטו, כל העדכונים בזמן אמת",
    "צילום: קינן כהן",
    "כבר עם פתיחת הדלתות לשורת המושבים השנייה, מבינים שמישהו הקדיש מחשבה על אלו שישבו פה. מפתח דלתות רחב מביא לכניסה נוחה מאוד, המושבים נעימים לישיבה ונדיבים במידות, איכות חומרים ברמה זהה לאלו שמלפנים. מרווח כפות הרגליים, הברכיים והראש מעולים. יש גם תאורות אישיות, וו תליה, יציאות מיזוג ושקעי טעינה – גם A וגם C. רק דבר אחד מוזר, החלון האחורי, משום מה לא יורד עד הסוף.",
    "אז ל-08 אין עוד שני מושבים כמו לחלק מהמתחרים שלו, אבל הוא ממיר אותם בתא מטען מצוין. גם עם נפח של 545 ליטרים וגם מבחינת המבנה הרבוע והיעיל שלו. יש תאורה שנמצאת בתקרה, כך שגם אם תעמיסו ציוד, הוא לא יסתיר אותה. יש וו תליה, טבעות עיגון למטען וכיסוי להרחקת עיניים סקרניות. על גלגל חלופי הוא מוותר.",
    "צילום: קינן כהן",
    "כאמור, את הלינק אנד קו 08 מניעים מנוע בנזין ושני מנועים חשמליים. ההספק המשולב שלהם הוא 350 כ\"ס ו-59.1 קג\"מ. והביצועים 6.8 שניות ל-100 קמ\"ש ו-185 קמ\"ש מירביים. ההספק מרשים וגם הביצועים יפים מאוד לרכב בגודל שלו. אבל הנתון המדהים שלו הוא 200 ק\"מ מוצהרים של טווח חשמלי מסוללת 39.6 קילוואט שעה – זה טווח שהופך אותו לחלופת חשמלית ל-90 אחוזים מהשימושים שלכם. וכשאלו נגמרים, יש את מנוע הבנזין בנפח 1.5 ליטר טורבו שיכול גם לטעון את הסוללה וגם להניע את הרכב.",
    "איך זה בפועל? במצב ההנעה החשמלי, הביצועים מצוינים ובמעבר להנעה ההיברידית כמעט ולא מורגשת ירידה בעוצמה. כאשר שתי מערכות ההנעה משולבות אפשר לקבל את השילוב של זמינות כוח מיידית מהחשמל ואת המשך התמיכה של מנוע הבנזין במהירות גבוהה.",
    "גם בזמן שמנוע הבנזין משמש להנעת הרכב וטעינת הסוללה במקביל. וגם כאשר מרגישים מחסור בכוח, זה לרוב בשל העובדה שהוא עושה שימוש בתיבה עם שלושה הילוכים והם ארוכים מאוד. גם אחרי מיצוי החשמל, הוא הפגין יכולת \"התאוששות\" מהירה מאוד בטעינה של הסוללה וחזרה לכשירות מלאה.",
    "הצטרפו לווטסאפ של אוטו, כל העדכונים בזמן אמת",
    "בבדיקת הטווח החשמלי שלו, הגענו לנתון של 180 ק\"מ בתנאי נהיגה שכללו כביש מהיר, הררי ומפותל – ממש לא תנאי נהיגה אידיאליים לחשמל. כאשר עברנו להנעה היברידית, הוא רשם צריכת דלק ממוצעת של 15.4 ק\"מ לליטר. נתון מדהים לביצועים ולגודל שלו. ושוב, אם תקפידו לטעון אותו? כנראה שתדלוק יהיה חוויה נדירה מאוד.",
    "אגב טעינה, 11 קילוואט בטעינה ביתית תלת פאזית ועד 85 קילוואט לטעינה מהירה זה אומר שגם לא תתעכבו הרבה בעמדה ציבורית, למרות שבאמת אין צורך.",
    "צילום: קינן כהן",
    "הכיול הכללי של המתלים ב-08 נוטה לצד הקשיח. אבל הוא לא נוקשה בצורה לא נוחה. היתרון של כיול המתלים הזה בולט כאשר מגיעים לרצף מהמורות או כביש גלי, שם הוא נשאר יציב ולא נכנס לנדנוד מוגזם. זה כיול שמאוד מאפיין מכוניות אירופיות, במיוחד מזכיר את זה של פולקסווגן. וכאשר זוכרים שלינק אנד קו הוא מותג שלכתחילה כיוון לשוק האירופי ולטעם האירופי – זה מסתדר. בידוד הרעשים טוב גם כן, גם מבחינת רעשי כביש ורוח. תחת עומס קיצוני המנוע מעט רועש, אבל לא באופן משמעותי.",
    "ואותו עניין של כיול קשיח ומאפיינים אירופיים? אז בהתנהגות הדינאמית שלו, ה-08 באמת מוכיח שזו לא הייתה רק הצהרה. הוא באמת נוסע טוב יותר, ובפער מהמון מתחרים סיניים שפגשנו. למעשה, הוא נוסע טוב מאוד נקודה. הוא לא מתבלבל גם אם מגזימים איתו, יש המון ביטחון בכניסה לפניה, תוך כדי הפניה וגם כאשר מעמיסים עליו העברת משקל בשינוי כיוון מהיר. יש אפילו שמץ תחושה ומשוב מההגה. המקום שהיינו שמחים לליטוש בו זה התחושה מהבלמים, אבל זו תופעה די גורפת בהרבה מכוניות עם הנעה היברידית.",
    "צילום: קינן כהן",
    "בסיכומו של לינק אנד קו 08, קודם כל צריך לומר, גם בתקופה של צונאמי סיני, הרכב הזה הצליח לבלוט ולבלוט לחיוב. ולבלוט זה כבר אתגר בפני עצמו, להרשים ככה בניסיון הראשון, בכלל מרשים.  \n\nנכון, הוא לא מציע את פתרון 7 המושבים שיש למתחרים שלו כמו ג'אקו 8 או צ'רי טיגו 9 פרו וזה קלף משמעותי אצלם. יש לנו גם ביקורת על הנדסת האנוש שלו שמתרכזת בתפעול מהמסך. גם הביצועים שלו על הנייר פחות טובים מהם. לעומת זאת, עבור מי שלא זקוק ל-7 מושבים ויוכל להתרגל לתפעול מהמסך, מחכה רכב עם עיצוב ייחודי, תא נוסעים איכותי, המון אבזור, בטיחות, יחידת הנעה חשמלית והיברידית מצוינת ועל כל אלו – בונוס בולט של טווח נסיעה חשמלי נדיב ואחד מפתיע של איכויות נסיעה שהתרגלנו למצוא בטובות שבאירופיות.\n\nעם תג מחיר שמתחיל ב-230 ועולה ל-250 אלף שקלים למכונית המבחן, הוא בהחלט לא רכב זול. אבל למי שיהיה מוכן לאתגר את התפיסות שלו – צפויות שתי הפתעות – גם רכב מצוין בפני עצמו וגם תמורה שצריכה לגרום למותגים הוותיקים לחשב מסלול מחדש.",
    "צילום: קינן כהן",
    "ה-08 פותח עבור השוק האירופי, עם מרכז פיתוח בשוודיה לצד וולוו ופולסטאר. הוא מציע איכות נסיעה אירופית, עיצוב בוגר ויכולות דינמיות שמבליטות אותו מול התחרות הסינית.",
    "הוא לא בתחרות ישירה איתם, אבל הוא גדול מהטוסון ובמחירו יכול להתחרות בסקודה קודיאק בנזין, BYD סיל U פלאג-אין, ג’אקו 8 וצ'רי טיגו 9 פרו.",
    "עם אורך 481 ס\"מ, רוחב 193 ס\"מ, גובה 174 ס\"מ ובסיס גלגלים של 280 ס\"מ—הוא מהגדולים בקטגוריה. תא המטען של 545 ליטר נותן יתרון פרקטי בולט.",
    "היא משלבת מנוע 1.5 טורבו עם שני מנועים חשמליים להספק משולב של 350 כ\"ס ו־59.1 קג\"מ. התוצאה: 6.8 שנ' ל־100 קמ\"ש ו-185 קמ\"ש מרביים.",
    "הודות לסוללת 39.6 קוט\"ש הטווח המוצהר הוא 200 ק\"מ— הגבוה מסוגו בפלאג-אין, בפועל נמדדו כ-180 ק\"מ בתנאים מאתגרים.",
    "מאוד. ברמת HALO תקבלו עור נאפה, מושבים חשמליים עם חימום/אוורור/עיסוי, תאורת מטריקס, מערכת הרמן קרדון עם 23 רמקולים, גג פנורמי ועוד.",
    "הוא מצויד בבלימה אוטונומית, בקרת שיוט אדפטיבית, תיקון סטייה, ניטור שטח מת, מערכת למניעת שכחת ילדים ועוד. הדירוג: ציון 7/8 במשרד התחבורה ו-5 כוכבי Euro NCAP.",
    "המסך גדול וברור, אבל כמעט כל פעולה - כולל גג שמש, מיזוג, מראות, תאורה ואפילו תא כפפות - מתבצעת דרכו, וזו נקודת תורפה ומגרעה משמעותית מאוד.",
    "המושב האחורי מרווח מאוד לנוסעים עם יציאות מיזוג, חומרים איכותיים וכניסה נוחה. תא המטען גדול, שימושי ומואר, אך אין גלגל חלופי.",
    "נוחות הנסיעה בעלת כיול אירופי קשיח-מאוזן, בידוד הרעשים טוב, וההתנהגות הדינמית מצוינת ומעניקה ביטחון יותר מרבים ממתחריו הסיניים.",
    "לידיעתך: באתר זה נעשה שימוש בקבצי Cookies ובכלים דומים כדי לספק לך חווית גלישה המותאמת ומבוססת על נתוני הגלישה שלך באתר. המשך הגלישה באתר מהווה הסכמתך לשימושים אלו על-פי לתנאי השימוש ומדיניות הפרטיות ."
  ]
}